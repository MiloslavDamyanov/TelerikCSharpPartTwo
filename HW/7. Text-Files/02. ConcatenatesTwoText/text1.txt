Автоматично затваряне на потока след приключване на работа с него
Както се забелязва в предния пример, след като приключихме 
работа с обекта от тип StreamReader, извикахме Close() 
и затворихме скрития поток, с който обектът StreamReader работи. 
Много често обаче начинаещите програмисти забравят да извикат Close() 
метода и с това излагат на опасност файла, от който четат, 
или в който записват. 